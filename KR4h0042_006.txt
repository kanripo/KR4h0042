# -*- mode: mandoku-view; -*-
#+TITLE: 囘文類聚
#+DATE: 2015-08-25 00:33:11.503416
#+PROPERTY: ID KR4h0042
#+PROPERTY: BASEEDITION WYG    
#+PROPERTY: JUAN 卷三
<pb:KR4h0042_WYG_006-1a>¶
欽定四庫全書¶
　囘文類聚巻三¶
　　　　　　　　　　　　宋　桑世昌　撰¶
　　四言(以下古詩/)　　　　　　　　賀道慶¶
陽春艷曲麗錦誇文傷情織怨長路懐君惜别同心膺¶
填思悄碧鳳香殘金屏露曉入夢迢迢抽詞軋軋泣寄¶
迴波詩緘去札¶
　　春遊(五言/)¶
<pb:KR4h0042_WYG_006-1b>¶
枝分栁塞北葉暗榆闗東垂條逐絮轉落蕊散花叢池¶
蓮照曉月幔錦拂朝風低吹雜綸羽薄粉艷妝紅離情¶
隔逺道難結深閨中¶
　　五言　　　　　　　　　　　　齊王融¶
靜烟臨碧樹殘雪背晴樓冷天侵極戍寒月帯行舟¶
　　後園作¶
斜峰繞徑曲聳石帯山連花餘拂戯鳥樹密隠鳴蟬¶
　　和湘東王後園　　　　　　　梁簡文帝¶
<pb:KR4h0042_WYG_006-2a>¶
枝雲間石峰脉水浸山岸池清戲鵠聚樹秋飛葉散¶
　　又　　　　　　　　　　　邵陵王蕭綸¶
燭花臨靜夜香氣入重幃曲度聞歌逺繁絃覺舞遲¶
　　又　　　　　　　　　　　　　庾　信¶
旱蓮生竭鑊嫩菊養秋潾滿池留浴鷺分橋上戲人¶
　　又　　　　　　　　　　　　　定襄侯¶
危臺出岫迥曲澗上橋斜池蓮隠弱芰徑篠落藤花¶
　　六言¶
<pb:KR4h0042_WYG_006-2b>¶
青山暎雪含思碧草抽烟繫晴屏香夢愁月落棹蘭吟¶
苦風清零珠淚紅軫促慘雲娥翠杯停聽君唱我離恨¶
聲悲心悽骨驚¶
　　山居(七言/)　　　　　　　　　　戴光乂¶
犂鋤闊地燒侵雲焰猛衝巖迸鹿羣鼙鼓靜時長霸國¶
戰爭無地感明君啼猿響樹寒山碧宿鳥喧巢夜霧曛¶
梯嶮上巖緣路去院僧敲磬曉來聞¶
　　曉起即事寄皮襲美　　　　　　陸龜䝉¶
<pb:KR4h0042_WYG_006-3a>¶
平波落月吟閒景暗幌浮烟思起人清露曉垂花謝半¶
逺風微動蕙抽新城荒上處樵童小石蘚分來宿鷺馴¶
晴寺野尋同去好古碑苔字細書勻¶
　　和陸秀才曉起　　　　　　　　皮日休¶
孤烟曉起初原曲碎樹微分半浪中湖後釣筒移夜雨¶
竹傍眠几側晨風圖梅帯潤輕沾墨畫蘚經蒸半失紅¶
無事有杯持永日共君唯好隠牆東¶
　　絶句(五言/)　　　　　　　　　　紆　川¶
<pb:KR4h0042_WYG_006-3b>¶
小徑緣溪綠低簷傍樹隂好風秋入眼清月夜窺牀¶
　四時四首　　　　　　　　　　　梅　窗¶
　　春¶
晝永春庭邃雙飛燕隔簾袖隨簾捲翠時見玉纎纎¶
　　夏¶
曲澗跳珠碎叢山叠翠濃竹新敷影薄閒看倚枝笻¶
　　秋¶
小雨凉添夜蘭芬潤襲衣曉屏山曲曲長若夢思歸¶
<pb:KR4h0042_WYG_006-4a>¶
　　冬¶
曲徑穿叢密香清為客來玉梢梢外雪苔古暈疎梅¶
　　因小兒學琴終夜不寐作　　朝老陳子髙¶
鳴鶴操音清興幽發性情聽琴愛夜半明月上殘更¶
　　客懐¶
逺山雲夢㫁長路客愁新殘漏悲鐘急香車碾暗塵¶
　　無題　　　　　　　　　　半山王安石¶
碧蕪平野曠黄菊晚村深客倦留酣飲身閒累苦吟¶
<pb:KR4h0042_WYG_006-4b>¶
梦長隨永漏吟苦雜疎鐘動葢荷風勁霑裳菊露濃¶
迸目川魚躍開雲嶺鳥翻徑斜荒草惡臺廢冶花繁¶
　　客懐(律/)¶
泊雁鳴深渚收霞落晚川柝隨風斂陣樓暎月低弦漠¶
漠汀帆轉幽幽岸火燃壑危通細路溝曲繞平田¶
　　暮春(六言絶/)　　　　　　　朝老陳子髙¶
纎纎亂草平灘冉冉雲歸逺山簾捲堂空日永鳥啼花¶
落春殘¶
<pb:KR4h0042_WYG_006-5a>¶
　　晚眺(七言絶體此/首神智)　　　　　　東坡蘇軾¶
長亭短景無人畫老大横拖瘦竹笻回首㫁雲斜日暮¶
曲江倒蘸側山峯¶
　　記夢¶
　十二月二十五日大雪始晴梦人以雪水烹小團茶¶
　使美人歌以飲余夢中為作回文詩覺而記其一句¶
　云亂㸃餘花唾碧衫意用飛燕唾花事也迺續之為¶
　二絶句云¶
<pb:KR4h0042_WYG_006-5b>¶
&KR0755;顔玉盌捧纎纎亂㸃餘花唾碧衫歌咽水雲凝靜院¶
梦驚松雪落空巖¶
　　又¶
空花落盡酒傾缸日上山融雪漲江紅焙淺甌新火活¶
龍團小碾鬬晴牕¶
　　咏梅　　　　　　　　　　　　茹芝翁¶
東溪小步晚烟隨玉㸃花疎竹外枝風襲袖香清滿徑¶
悤悤好處恨來遲¶
<pb:KR4h0042_WYG_006-6a>¶
　　戲成　　　　　　　　　　　松隠曹勛¶
春光曉看如殘梦院靜宜兼竹影疎新處觸時佳意在¶
夜寒猶怯枕衾孤¶
　　即事　　　　　　　　　　醒菴王卿月¶
花落滿林春寂寂亂紅流水逺飄香鵶栖已合暮雲碧¶
叙日看山空斷腸¶
　　秋江寫望　　　　　　　　　　梅　忩¶
寒江暮泊小舟輕白鷺棲烟樷葦鳴寛望逺空浮湛碧¶
<pb:KR4h0042_WYG_006-6b>¶
老蟾驚玉㺯秋清¶
　　西湖戲書二首¶
蜿蜿翠麓秋烟漲灔灧金波夜月澄樽酒具時隨興遣¶
景多逢處曲欄憑¶
　　又¶
雲巢望斷望西湖竹護梅藏隠士居芬草緑深春盎盎¶
客來同攬一山孤¶
　　春望¶
<pb:KR4h0042_WYG_006-7a>¶
絲絲栁翠連雲幕㸃㸃鷗輕漾晚波時事無心隨興逺¶
日長閒處理衣蓑¶
　　春晝　　　　　　　　　　朝老陳子髙¶
悠悠亂片花空舞冉冉輕絲晴晝長樓下怯寒香袖薄¶
破愁春酌濁醪香¶
　　春夜　　　　　　　　　　　　徐子禮¶
斜光月暎紗牕小美䕃雲連翠竹髙花露染成香地暖¶
隔簾輕吹晚騷騷¶
<pb:KR4h0042_WYG_006-7b>¶
　　四時四首¶
　　　春　　　　　　　　　　　隨齋徐權¶
風吹細浪低田麥雨過初分淺水秧紅樹半開桃臉嫩¶
綠波深暎栁絲長¶
　　　夏¶
林垂紫李玉成蹊水暎紅榴石近溪深棟雙雙飛燕語¶
隂槐綠樹萬蟬嘶¶
　　秋¶
<pb:KR4h0042_WYG_006-8a>¶
紅飄亂葉樹連枝雨著疎花菊遶籬蓬轉恨多饒白髪¶
鴻歸數處寄新詩¶
　　　冬¶
飛花雪片落梅殘興發歌樓酒量寛磯石釣魚觀凍手¶
衣蓑綠暎暮江寒¶
　　奉和司封使君春日之作(律/)　伯原朱長文¶
佳景更同民共樂俊髦皆集盛飛觴花隨客醉還成句¶
栁贈人行欲㫁腸斜月上時霞㪚錦暖風來處寢凝香¶
<pb:KR4h0042_WYG_006-8b>¶
華年惜過須心賞富貴樷身逼鬢霜¶
　　春日湖上書事　　　　　　虚齋桑正國¶
　李昭亮供奉為唱時龍太初秦少游以次和者已二¶
　十二人矣諸公末後方示以詩軸似欲見窘因用回¶
　文體作一篇答之正讀繼前韻倒讀次後篇¶
巵傾好酒逢時盛早遇春融媚景天龜暖戲挨初綠草¶
燕飛輕拂乍晴烟遲遲晝影花籠檻郁郁香風蝶舞筵¶
眉似栁開眸似水怡情自愛賞湖邊¶
<pb:KR4h0042_WYG_006-9a>¶
　　㑹課乾明寺¶
悠悠意得自疎通寂地因居樂性空幽思曉風清迫枕¶
靜聽寒雨細霑桐脩莖竹韻澄簫玉綠影松垂亂鬢蓬¶
儔侣好邀同此適搜吟得到幾怱怱¶
　　夏日同少游諸友登樓即事¶
情閒共悦良朋好溽暑消來過雨時萍水逺流青㸃小¶
栁堤横瞑翠絲垂輕烟晚透疎林迥嫩冉芳迎皎日遲¶
清思廓然欣賞地瞰觀遙閣靜聮詩¶
<pb:KR4h0042_WYG_006-9b>¶
　　即席次君禮年兄韻　　　　　太虚秦觀¶
　大父與太虚先生同里閈且同科甲最相厚善翰墨¶
　多失於兵燼不特此詩而已先公嘗記誦云是時同¶
　集者數人惟太虚不數刻而就坐客皆歎其敏君禮¶
　大父字也¶
情舒喜面山浮翠袖滿薫風凉透時萍碎錦鱗金網舉¶
影差簾燕玉鈎垂輕輕篆鼎凝香細欵欵方壺轉漏遲¶
清興此來同約久趣多深意古人詩¶
<pb:KR4h0042_WYG_006-10a>¶
　　秋日收兵獻鍾侍郎　　　　　　茹芝翁¶
强兵義勇威嚴令化靖由來不戰征疆境復時歸馬健¶
鼓鼙休處亂雲輕霜凝積恨懐邊戍月落衝寒夜上城¶
黄葉樹頭風凜凜碧波江逺路平平¶
　　題龜山　　　　　　　　　明老周知㣲¶
潮隨暗浪雪山傾逺浦漁舟釣月明橋對寺門松徑小¶
檻當泉眼石波清迢迢綠樹江天曉靄靄紅霞海日晴¶
遙望四邊雲接水碧峯千㸃數鷗(一作/帆)輕¶
<pb:KR4h0042_WYG_006-10b>¶
　　宿龜山次韻　　　　　　　朝老陳子高¶
潮回浪濺細沙傾岸栁平波暎眼明橋接短亭連野迥¶
艇横長笛帯風清迢迢翠草寒烟暝隠隠疎林暮靄晴¶
遙見叠峰清淺黛客心傷處碧雲輕¶
　　曉起　　　　　　　　　　　北山程俱¶
霜林一望極空寒曉鼓催人覺夢殘黄霧帯秋江𣺌𣺌¶
勁風翻影露漙漙香飄引篆新添火髪密勝簪慢整冠¶
狂拙懶便惟少事興來閒借逺山㸔¶
<pb:KR4h0042_WYG_006-11a>¶
　　冬夜　　　　　　　　　　　　李若璞¶
蒼蒼夜色雲天逺葉落風林噪亂鴉香篆煖烟濃結穗¶
暗窓寒雪密飄花琅琅翠竹幽香碎耿耿青燈孤影斜¶
忘累俗情添興雅晚眠獨酌滿甌茶¶
　　次韻呉叔廉山村詩　　　　　　許存我¶
田遶青山好住家短籬疎圃接丘麻烟村逺近栖鴉亂¶
竹岸髙低飛鷺斜泉噴石間巖湧雪霧浮堤外栁吹花¶
連雲碧色秋光冷眠犢黄昏草長芽¶
<pb:KR4h0042_WYG_006-11b>¶
　　偶書　　　　　　　　　　　隨齋徐瓘¶
明中悟理造忱誠性覺通真見即行生不生來空是境¶
有無有處化為城榮枯現夢因緣想色相求心妄執情¶
名與實亡都在道盲聾苦學漫營營¶
　¶
　¶
　¶
　囘文類聚巻三¶
