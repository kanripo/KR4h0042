# -*- mode: mandoku-view; -*-
#+TITLE: 囘文類聚
#+DATE: 2015-08-25 00:33:11.539467
#+PROPERTY: ID KR4h0042
#+PROPERTY: BASEEDITION WYG    
#+PROPERTY: JUAN 補遺
<pb:KR4h0042_WYG_008-1a>¶
欽定四庫全書¶
　囘文類聚補遺¶
　　　　　　　　　　　　長洲朱存孝續補¶
<pb:KR4h0042_WYG_008-2a>¶
¶
<pb:KR4h0042_WYG_008-3a>¶
昌黎公云佛者西域之一法耳後漢時流入中國上古¶
未嘗有也世人惑其降福之說紛然是務至于奴隸之¶
輩固不足怪何王公卿相之輩讀書知古之人亦奉之¶
不敢稍惰也古之事佛者莫如梁武觀其國敗身亡貽¶
譏後世似亦可以為鑒而奉之者一若未知豈其心之¶
冥頑不靈迨下愚之不若歟古逹磨真性頌及太宗囘¶
文千首雖有巧思終為賊道何堪入于書籍然而前盲¶
久經増入故不復斥去仍附于此以為往鑒云¶
<pb:KR4h0042_WYG_008-3b>¶
　　春日雪(萬首唐人絶句/内錄出  五絶)　　　　　潘孟陽¶
春梅雜落雪發樹幾花開真須盡興飲仁里願同來¶
　　和前　　　　　　　　　　　　張　薦¶
遲遲日氣暖漫漫雪天春知君欲醉飲思見此交親¶
　　春日雪酬潘侍郎　　　　　　　權徳輿¶
酒桮春醉好飛雪晚庭閒久憶同前賞中秋對逺山¶
　　曉行(五律錄明詩/統内  出)　　　　　　　張豫源¶
殘月落溪灣逺行客路還寒鴉宿古樹靜水咽空山巒¶
<pb:KR4h0042_WYG_008-4a>¶
翠露深淺嶺雲分曲彎丹霞映赤日曉霽愛躋攀¶
　　四時四首　　　　　　　　　　薛　濤¶
　　　春¶
花朶幾枝柔傍砌栁絲千縷細搖風霞雲半嶺西斜日¶
月上孤村一樹松¶
　　　夏¶
凉囘翠簟氷人冷齒沁清泉夏月寒香篆裊風青縷縷¶
紙牕明月白團團¶
<pb:KR4h0042_WYG_008-4b>¶
　　　秋¶
蘆雪覆汀秋水白栁風凋樹晚山蒼孤幃客夢驚空館¶
獨雁征書寄逺鄉¶
　　　冬¶
風捲雪篷寒罷釣月輝霜柝冷敲城濃香酒泛霞杯滿¶
淡影梅横紙帳清¶
　　絶句　　　　　　　　　　　　髙青丘¶
風簾一燭對殘花薄霧寒籠翠袖紗空院别愁驚破夢¶
<pb:KR4h0042_WYG_008-5a>¶
東闌井樹夜啼鴉¶
　　夜坐　　　　　　　　　　　　臞　仙¶
籠煙逺樹見昏黄懶起鈎簾空夜長紅落墜飛驚鳥宿¶
松生月色竹生涼¶
　　訪友不遇(明詩統/内録出)　　　　　　　張旴江¶
紅林半照夕陽斜晚徑行來歸路遐空訪幽人無渡覔¶
野田飛鳥宿平沙¶
　　題青山白雲圖(七律/)　　　　　　臞　仙¶
<pb:KR4h0042_WYG_008-5b>¶
秋雲白處亂山青石澗横橋小草亭流瀨漱寒鏘玉珮¶
翠巒含秀吐金精鳩鳴野樹疎煙淡雁過髙峯落月明¶
樓上不詩無興遣逺天連水碧澄澄¶
　　書懷(叠字/體)¶
紛紛雨竹翠森森㸃㸃風花落綠陰貧恨苦吟窮寞寞¶
亂愁牽斷夢沈沈昏昏嶺隔重重信渺渺江如寸寸心¶
因有事情閒黙黙我於疎拙老駸駸¶
　　夜宿江館(有序/)　　　　　　　　丘瓊山¶
<pb:KR4h0042_WYG_008-6a>¶
　嵗庚午歸至金陵寓新河客邸鄉友馮元吉誦宋人¶
　周明老龜山囘文詩命予兩和其韻以夜宿江館為¶
　題明老詩用意曲折命辭瀏亮信為難及矣但其中¶
　潮浪浦泉波水等字太多不免重複既曰綠水連天¶
　而又有雲接海之句則一意而兩出矣當漁舟釣月¶
　之時又安得紅霞暎日乎¶
潮生海岸兩崖傾落月江楓暎火明橋透白波流水逺¶
屋連紅樹帶霜清迢迢漏盡寒更曉片片雲收夜雨晴¶
<pb:KR4h0042_WYG_008-6b>¶
遙望楚天江渺渺茭蒲盡處落鴻輕¶
　　牡丹二首(以下十一首明/詩統内錄出)　　　　張豫源¶
花浮月夜静飛神妙出天工奪畫真斜葉趂風搖翅蝶¶
艷姿嫌酒病心人霞翻麗質晴烘日露浥微香暖涴塵¶
家世古稱應獨魏花飄未盡占芳春¶
悠悠日轉九囘腸怨入遙波碧草芳流水似情君行薄¶
㫁雲如夢妾心傷愁生嫩臉花増暈淚濕嫣腮粉膩香¶
樓滿月光清夜永紬衾半擁臥空床¶
<pb:KR4h0042_WYG_008-7a>¶
　　蜨　　　　　　　　　　　　　何出光¶
天晴趂影輕飄粉伴結長欄石砌隂眠栩栩驚秋露滴¶
翅雙雙暎水池臨煙含瘦影梅牕小夢入寒枝梨院深¶
憐却春心花盡撲翩翩幾隊逐園林¶
　　菩薩蠻¶
　　　秋思　　　　　　　　　　　丘瓊山¶
　予㓜時嘗讀朱文公劉静修文集俱有菩薩蠻囘文¶
　詞惜其隨句倒讀不免意複不如至尾讀囘為妙已¶
<pb:KR4h0042_WYG_008-7b>¶
　曽以邨居為題作一闋矣後失其稿閒中復戲作此¶
　云¶
紗窗碧透横斜影月光寒處空幃冷香炷細燒檀沈沈¶
正夜闌　更深方困睡倦極生愁思含情感寂寥何處¶
别魂銷¶
　　　擬織婦閨怨(二首/)　　　　　　湯若士¶
梅題逺色春歸得遲鄉瘴嶺過愁客孤影雁囘斜峯寒¶
逼翠紗　牕殘抛錦室織急還催織錦官當夕情啼斷¶
<pb:KR4h0042_WYG_008-8a>¶
望河明¶
還生赦泣人天望雙成錦匹孤鸞悵獨泣見誰憐流人¶
苦瘴烟　生親還棄杼鴛配闗河戍逺心天未知人道¶
赦來時¶
　¶
　¶
　¶
　¶
<pb:KR4h0042_WYG_008-8b>¶
　¶
　¶
　¶
　¶
　¶
　¶
　¶
　囘文類聚補遺¶
